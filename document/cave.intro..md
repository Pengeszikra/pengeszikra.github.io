# iDea

### Hang:
Szemük nem lát Napot, hajukat nem fújja a szél, fülük nem hall szót, szájuk nem beszél szavakat, testüket nem éri az eső, szívük nem ismer reményt. Barlangéletet élnek ők - a fogságban tartottak. Ki lesz ki fogságukból őket felszabadítja?

#### Felirat:
Igaz lenne? Sokan elbeszélték már nekem Thébától Mükénéig, Hérodotosztól Thuküdidészig, hogy lesz majd ki kész a kalandokra, 
ki jártas a tudományokban, ki felszabadítja a fogságban tartottakat.

> Történelmi háttér	
Platón - ókori görög filozófus - barlanghasonlatában az emberek kikötözve csak a barlang falára vetülő árnyakat látják. Mivel egész életüket kikötözve élik a barlangban az árnyak világát tartják valóságosnak. Platón hasonlatában a barlang a látható valóságot jelképezi, a barlangból való felszabadítás pedig a lélek felemelkedését az ideák világába. Platón szerint nem elég a valóság megismerése, hanem vissza kell térni a barlangba és a többi embernek is meg kell mutatni a helyes utat és ezt neveléssel lehet elérni,
A barlangból felszabadított ember a Nap sugárzásától először képtelen lenne látni, hogy minek az árnyékát látta. Zavarban lenne és azt hinné, hogy amit a barlangban látott az sokkal valóságosabb. Előbb hozzá kellene edződnie, de legvégül megláthatná a valóságot.
Aki megismerte a valóságot az utána mindent inkább elszenved, csak ne kelljen újra úgy élni, mint a barlangban élőknek. Ha visszatér a barlangba csak vakoskodik, míg a szeme újra meg nem szokja a sötétet és barlangban élő társai, akik még nem ismerik a valóságot azt gondolhatják, hogy nem éri meg felmenni, hiszen elvesztette a szeme világát.
Platón azt is leírja, hogy a nevelésre és ezáltal az emberek felszabadítására a filozófusok a legalkalmasabbak, akiknek jártasnak kell lenniük a zenében, költészetben és testnevelésben (elemi képzés), matematikában, csillagászatban és harmóniatanban (tudományos képzés),  valamint a filozófiában.
